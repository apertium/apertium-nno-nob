1	Hopp til innhald.
2	Hopp til søk.
3	Til forsida.
4	Vegvisaren din i det offentlege.
5	Finn du ikkje fram i det offentlege?
6	Arbeidsgjevar.
7	Kor mange er tilsett i staten?
8	129 105 personar var tilsett i det statlege tariffområdet i 2006.
9	Dette talet finn du i brosjyren Lommestatistikk for statsforvaltinga 2007 som blant anna inneheld talet på tilsette frå 1993 til 2006, prosentdel kvinner, aldersfordeling, sjukefråvere, lønn, talet på leiarar m.m.
10	Statistikken omfattar alle statlege verksemder der arbeidstakarane får lønns- og arbeidsvilkår fastsett etter lønnsregulativet i staten.
11	Statistikken omfattar ikkje tilsette i statlege føretak, statlege aksjeselskap, statlege stiftingar og andre organisasjonar som staten eig.
12	Tala omfattar i hovudsak heller ikkje statlege toppleiarar og dommarar.
13	Kor finn eg framlegg til standard arbeidsavtale?
14	Du finn framlegg til standard arbeidsavtale på Arbeidstilsynet sine nettsider.
15	Avtalen finst på ni språk i tillegg til nynorsk og bokmål.
16	Arbeidssøking.
17	Kvar kan eg finne informasjon om au pair-ordninga?
18	UDI har informasjon om au pair-ordninga på nettsidene sine.
19	Der finn du blant anna informasjon om kven som kan få arbeidsløyve, krav til vertsfamilien og korleis ein kan søkje.
20	Au pairen skal ha ein skriftleg arbeidsavtale som regulerer arbeidstida og gjev au pairen visse rettar, som rett til minimumslønn og høve til å delta i norskopplæring betalt av vertsfamilien.
21	Les meir om dette i eit rundskriv frå UDI.
22	Kvar kan eg få kopiar av vitnemål og attestar som er stadfesta?
23	Stadfesta kopiar skal vere stempla og signerte av eit kopieringsbyrå eller av ein tilsett ved eit offentleg kontor (skole, kommunalt kontor, politikammer osv.)
24	Stempelet skal vise kvar kopien er stadfesta.
25	Ver merksam på at offentlege kontor ikkje er pålagte å utføre denne oppgåva.
26	I samband med jobbsøknader kan ei alternativ løysing vere å sende vanlege kopiar med søknaden og ta originalane med til eit eventuelt intervju.
27	Gjeld det opptak til utdanning, finn du utfyllande informasjon på nettsidene til Samordna opptak.
28	Arbeidstakar.
29	Eg er blitt sagt opp, men meiner at oppseiinga er usakleg.
30	Kva bør eg gjere?
31	På nettsidene til Arbeidstilsynet finn du eit oversyn over korleis du bør fare fram (te deg) ved ei usakleg oppseiing.
32	Har eg krav på feriepengar?
33	Informasjon om rettar i arbeidsforholdet finn du på denne faktasida frå Arbeidstilsynet.
34	Du kan òg kontakte Arbeidstilsynet sin svarteneste på e-post eller telefonnummer 815 48 222.
35	Har eg rett til å få overført delar av ferien min til neste år?
36	Du kan avtale overføring av inntil to ferieveker til påfølgjande ferieår ( kalenderår ), men du har ikkje krav på dette.
37	Dersom sjukdom hindrar deg i å avvikle ferien innan slutten av ferieåret, kan du som arbeidstakar krevje å få overført inntil to ferieveker til neste år.
38	Eit slikt krav må du setje fram før slutten av året.
39	Arbeidstakarar som har avtalefesta fem ferieveker, kan overføre to veker pluss fire arbeidsdagar til neste ferieår.
40	Ferie som ikkje er avvikla og ikkje er overført til neste ferieår, fell bort.
41	Du finn meir informasjon om avvikling av ferie på Arbeidstilsynet sine faktasider om ferie.
42	Har du fleire spørsmål om ferie, kan du kontakte Arbeidstilsynet sin svarteneste.
43	Har eg rett til å gå heim når det er særs varmt på arbeidsplassen?
44	Du har ikkje rett til å gå heim frå arbeidet.
45	Dersom du ønskjer pausar, forskoven arbeidstid, eller eventuelt å avbryte arbeidet, må du avtale dette med arbeidsgjevaren.
46	Lov eller forskrifter inneheld ingen faste temperaturgrenser, men Arbeidstilsynet rår til at temperaturen vert halden under 22 °C ved fysisk lett innearbeid i periodar med behov for oppvarming.
47	Temperaturar under 19 ° eller over 26 ° skal ein unngå.
48	Les meir om varme og kulde på arbeidsplassen på Arbeidstilsynet sine faktasider.
49	Har eg rett til å vere heime med eit sjukt barn?
50	Den enkelte arbeidstakar har rett på opptil 10 dagar permisjon med løn pr. år til og med det året barnet fyller 12 år.
51	Dersom du er aleine om omsorga for barnet, har du rett på opptil 20 dagar.
52	Har du fleire enn to barn, har du rett på opptil 15 dagar.
53	Du kan ha utvida rettar om barnet er kronisk sjukt.
54	Reglane finst i arbeidsmiljøloven § 12-9 og folketrygdloven § 9-6.
55	Kor mange er tilsette i staten?
56	129 105 personar var tilsette i det statlege tariffområdet i 2006.
57	Dette talet finn du i brosjyren Lommestatistikk for statsforvaltinga 2007 som blant anna inneheld talet på tilsette frå 1993 til 2006, prosentdel kvinner, aldersfordeling, sjukefråvere, lønn, talet på leiarar m.m.
58	Statistikken omfattar alle statlege verksemder der arbeidstakarane får lønns- og arbeidsvilkår fastsett etter lønnsregulativet i staten.
59	Statistikken omfattar ikkje tilsette i statlege føretak, statlege aksjeselskap, statlege stiftingar og andre organisasjonar som staten eig.
60	Tala omfattar i hovudsak heller ikkje statlege toppleiarar og dommarar.
61	Kvar finn eg framlegg til standard arbeidsavtale?
62	Du finn framlegg til standard arbeidsavtale på Arbeidstilsynet sine nettsider.
63	Avtalen finst på ni språk i tillegg til nynorsk og bokmål.
64	Kvar finn eg informasjon om lønsgarantiordninga?
65	Du finn informasjon om lønsgarantiordninga på nettsidene til Arbeidstilsynet.
66	Lønsgarantien skal sikre at du får betalt ut løn, feriepengar osv. som du beviseleg har til gode, men som arbeidsgjevaren ikkje er i stand til å betale.
67	Kvar finn eg lønstabellen for arbeidstakarar i staten?
68	Du finn hovudlønstabellen for arbeidstakarar i staten på nettsidene til Fornyings- og administrasjonsdepartementet.
69	Kvar finn eg skjema for reiserekning?
70	Den elektroniske reiserekninga (for lønnsregulativet i staten) ligg ute på nettsidene til Fornyings- og administrasjonsdepartementet.
71	Du kan òg laste ned skjema for reiserekning i Word eller Pdf-format frå statlege elektroniske blankettar.
72	Sjå vidare under FAD og Statens fellesblankettar.
73	Kvar finn eg statens satsar for reiser i jobbsamanheng?
74	Du finn særavtale for reiser innanlands for statens rekning på nettsidene til Fornyings- og administrasjonsdepartementet.
75	Der finn du òg særavtale for reiser utanlands for statens rekning og utanlandsregulativet med satsar for nattillegg og kostgodtgjersle.
76	Arv.
77	Er det utforma skjema for testament?
78	Det finst ikkje eit eiget skjema eller formular for testament.
79	Men du kan finne framlegg til utforming av testament ved hjelp av ein søkjemotor.
80	JURK har utarbeidd framlegg til utforming av gjensidig testament.
81	I andre del av arveloven - arv etter testament finn du informasjon om korleis eit testament skal setjast opp.
82	Kva er det årlege fribeløpet for gåver til nærståande?
83	Kvart år kan du gje gåver avgiftsfritt til nærståande tilsvarande halvparten av grunnbeløpet i folketrygda (1/2 G).
84	Gåver til nærståande er i utgangspunktet avgiftspliktige.
85	Men det er ein del unntak for avgiftsplikta.
86	I denne brosjyren frå skatteetaten finn du meir informasjon om kva gåver og ytingar du kan gje til nærståande utan at den som får gåva eller ytinga må betale arveavgift av ho.
87	Ta kontakt med skattekontoret dersom du treng meir informasjon.
88	Storleiken på grunnbeløpet finn du på nettsidene til Nav.
89	Kva må til for at eit testament skal vere gyldig?
90	Testament treng ikkje tinglysast, men arveloven set visse krav til korleis eit testament blir oppretta.
91	Eit vanleg skriftleg testament må vere underskriven samtidig av testator og to testamentsvitne.
92	Vitna må ikkje vere i slekt med eller vere nært knytt til nokon som blir tilgodesett i testamentet.
93	Meir informasjon om kva testament som er gyldig finn du i andre del av arveloven - arv etter testament.
94	Kvar finn eg adresse og telefonnummer til konfliktrådet?
95	Du finn ei oversikt over konfliktråda i landet på nettsidene til konfliktrådet.
96	Alle kan ta kontakt med konfliktrådet for å få hjelp og rettleiing.
97	Tenesta er gratis, og alle kommunar i landet får tilbod.
98	Det er uforpliktande for dei som tar kontakt, og konfliktrådet har tystnadsplikt.
99	Konfliktrådet hjelper å løyse tvistar ved mekling.
100	Nabokonfliktar, familietvistar og saker knytt til arbeidsforhold, underslag, arv og skifte er eksempel på saker konfliktrådet kan hjelpe med.
101	Kvar kan eg finne informasjon om arv og skifte?
102	Du finn informasjon om dødsfall og arv på Domstol.no og om arv på nettsidene til Justis- og politidepartementet.
103	Ønsker du meir informasjon eller rettleiing om korleis du skal gå fram i slike saker, kan du kontakte tingretten / byfogden .
104	På Norge.no finn du kva tingrett du høyrer til samt ei temaside om arv.
105	Kvar kan eg finne satsane for arveavgift?
106	Du finn satsane for arveavgift på nettsidene til skatteetaten.
107	Her finn du òg generell informasjon om avgift på arv og gåver.
108	Har du spørsmål om arveavgift, kan du kontakte næraste skattekontor.
109	Kvar kan eg få kopi av ein dødsattest?
110	For å få kopi av ein dødsattest kan du kontakte tingretten/byfogden for kommunen vedkommande budde i.
111	Du finn meir informasjon om meldingsgangen ved dødsfall på nettsidene til Statistisk sentralbyrå.
112	Barnevern og familievern.
113	Korleis finn eg kontaktinformasjon til familiekontoret?
114	Dersom du bur i Oslo, kan du finne ut kva for eit familiekontor du høyrer inn under ved å sjå i denne oversikten frå fylkesmannen.no .
115	Bur du andre stader i landet, kan du søke i denne lista frå bufdir.no.
116	Kven kan få valdsalarm og korleis?
117	Har du vore eller er utsett for vald eller alvorlige trugslar, bør du melde frå til politiet.
118	Politiet skal då vurdere behovet for vernetiltak.
119	Aktuelle tiltak kan vere å utstyre deg med mobil valdsalarm som varslar politiet når du utløyser han.
120	Andre tiltak kan vere besøksforbod og vern av personopplysningar.
121	Les meir om familievald på nettsidene til politiet, og kontakt politiet på telefon 02800 for å få nærare opplysningar.
122	Bustad og eigedom.
123	Finst det eigedomsinformasjon på Internett?
124	Statens kartverk har laga ei oversikt over nettstader med eigedomsinformasjon.
125	Sjølve GAB-databasen er ikkje opent tilgjengeleg på Internett.
126	Treng du som privatperson GAB-informasjon skal du kontakte den aktuelle kommunen eller Statens kartverk.
127	Kva er GAB og kvar får eg tak i GAB-informasjon ?
128	GAB står for Grunneigedom- , Adresse- og Bygningsregisteret , og er det offisielle register for informasjon om desse objekta i landet.
129	Sjølve GAB-databasen er ikkje opne tilgjengeleg på Internett.
130	Treng du som privatperson GAB-informasjon, skal du kontakte den aktuelle kommunen eller Statens kartverk.
131	Ver merksam på at lovverket set grenser for kva opplysningar som kan utleverast.
132	Kvar får eg informasjon om bustadnummer og adressemerker?
133	Ta kontakt med kommunen din.
134	Du finn òg informasjon om bustadnummer på nettsidene til Statens kartverk.
135	Bustadnummeret gjev leilegheita din ei adresse som berre ho har.
136	Bustadnummeret består av ein bokstav og fire tal.
137	Det står på eit adressemerke som skal vere klistra på innsida av dørkarmen på ytterdøra di.
138	Bokstaven og dei to første tala gjev kva etasje leilegheita ligg i, og dei to siste gjev nummeret til leilegheita i etasjen, rekna frå venstre mot høgre.
139	Kvar får eg tak i bustadbevis?
140	Treng du bustadbevis, t.d. for å stadfeste sambuarskap eller butid i Noreg, kan du bestille dette frå skattekontoret.
141	Kva kan eg finne informasjon om tomtefestelova?
142	Du finn tomtefestelova på lovdata.no .
143	På nettsidene til Justis- og politidepartementet finn du ei rettleiing om regulering av festeavgift.
144	Treng du vidare hjelp til å tolke lova og forskriftene, kan du kontakte Tomtefesterforbundet, Grunneigarforeininga eller Huseiernes Landsforbund .
145	Desse organisasjonane yter juridisk hjelp til sine medlemmer.
146	Kvar skal eg rette meg til for å få tinglyst eit dokument?
147	Fast eigedom skal tinglysast hos Statens kartverk i Hønefoss.
148	Ektepakter og heftingar i lausøyre skal tinglysast i Brønnøysundregistra.
149	Butilbod og omsorgstilbod.
150	Vert formuen rekna med når eigenbetaling for opphald på sjukeheim vert fastsett?
151	Vederlaget for opphald i kommunale institusjonar blir rekna ut på grunnlag av inntekta.
152	Eventuelle renter av formue blir regnet som inntekt, mens sjølve formuen ikkje blir tatt med i grunnlaget for utrekninga av vederlaget.
153	Det blir heller ikkje lotterigevinst eller gevinst ved sal av bustad.
154	Reglane finn du i ' Forskrift om vederlag for opphald i institusjon '.
155	Ønskjer du meir informasjon, kan du ta kontakt med kommunen eller Fylkesmannen.
156	Har eg rett til bustønad og kva er fristen for å søke?
157	Forholdet mellom husstanden sine bustadutgifter og samla inntekter avgjer om du kan få bustønad.
158	På Husbanken sine internettsider finn du meir informasjon om bustønadsordninga, og du kan rekne ut bustønaden.
159	Du finn òg informasjon om Husbanken sine tilskott og lån til bustad- og bygningsrelaterte føremål.
160	Fristen for å søkje om bustønad er den 14. i kvar månad.
161	Utbetalinga skjer den 10. i den etterfølgjande månaden.
162	Søknad om bustønad skal sendast til sosialkontoret (ev. bustadkontoret) i kommunen din.
163	I Oslo sender du søknaden til bydelen din.
164	Du kan sende søknaden via Internett eller skrive ut søknadsskjema frå Husbanken sine nettsider.
165	Korleis klagar eg på eit avslag på bustønad?
166	Klage på avslag på søknad om bustønad skal du sende til bustønadkontoret i kommunen din.
167	Fristen er 3 veker frå den dagen du fekk vedtaket.
168	Sakshandsamaren i kommunen din kan hjelpe deg å klage.
169	På Husbanken sine nettsider finn du meir informasjon om klage på bustønadvedtak.
170	Korleis klagar eg på eit avslag på hjelp og avlastning?
171	Klage på eit avslag på søknad om hjelp og avlasting skal du sende til kommunen som har avslått søknaden.
172	Du kan òg klage dersom kommunen bare delvis har innvilga søknaden eller har imøtekomme søknaden på ein annan måte enn det du ønskte.
173	Kommunen skal alltid grunngje avslaget, blant anna med kva fakta som etter kommunen sin meining var avgjerande for at søknaden blei avslått.
174	På nettsidene til Statens helsetilsyn finn du informasjon om kva som skal takast med i klagen og korleis du kan klage vidare dersom kommunen ikkje omgjer vedtaket.
175	Korleis klagar eg på eit avslag på sjukeheimsplass?
176	Klage på eit avslag om sjukeheimsplass skal du sende til kommunen som har avslått søknaden.
177	Du kan òg klage dersom kommunen bare delvis har innvilga søknaden eller imøtekomme søknaden på ein annan måte enn det du ønskte.
178	Kommunen skal alltid grunngje avslaget, blant anna med kva fakta som etter kommunen sin meining var avgjerande for at søknaden blei avslått.
179	På nettsidene til Statens helsetilsyn finn du informasjon om kva som skal takast med i klagen og korleis du kan klage vidare dersom kommunen ikkje omgjer vedtaket.
180	Kven har rett på omsorgsløn og kor søkjer eg?
181	Omsorgsløn er ei kommunal betaling til pårørande eller frivillige omsorgsytarar med omsorg for personar som har stort omsorgsbehov på grunn av alder, funksjonshemming eller sjukdom.
182	Hjelpa må ytast i eigen heim.
183	Ingen har rett til omsorgsløn utan vilkår, men kommunen har plikt til å ha ei slik ordning.
184	Du finn meir informasjon om omsorgsløn på nettsidene til Helsetilsynet og i rundskriv om omsorgsløn.
185	Søknad skal sendast til kommunen.
186	Bygge.
187	Har eg rett til bustønad og kva er fristen for å søke?
188	Forholdet mellom husstanden sine bustadutgifter og samla inntekter avgjer om du kan få bustønad.
189	På Husbanken sine internettsider finn du meir informasjon om bustønadordninga, og du kan berekne bustønad.
190	Du finn òg informasjon om Husbanken sine tilskott og lån til bustad- og bygningsrelaterte føremål.
191	Fristen for å søkje om bustønad er den 14. i kvar månad.
192	Utbetalinga skjer den 10. i den etterfølgjande månaden.
193	Søknad om bustønad skal sendast til sosialkontoret (ev. bustadkontoret) i kommunen din.
194	I Oslo sender du søknaden til bydelen din.
195	Du kan sende søknaden via Internett eller skrive ut søknadsskjema frå Husbanken sine nettsider.
196	Kven kan få startlån og kvar søkjer eg?
197	Personar som ikkje får lån frå private banker eller som manglar eigenkapital, som for eksempel unge i etableringsfasen, barnefamiliar, einslege forsørgjarar, funksjonshemma eller flyktningar, kan søkje om startlån.
198	Husbanken har utfyllande informasjon om startlån Søknaden skal sendast til eigen kommune / bydel.
199	Noen kommunar tilbyr elektronisk søknadskjema, dei andre bruker søknadskjema til nedlasting (PDF).
200	Det er opp til den enkelte kommune å vurdere om startlån blir innvilga og kor stort lånet blir.
201	Korleis kan eg finne fram til godkjente fagfolk når eg treng handverkar?
202	Godkjente handverkarar med meisterbrev kan du finne ved å søkje i Mesterregisteret.
203	På forbrukarsidene til mesterbrev.no får du tips om val av handverkar og informasjon om kva meisterbrev er.
204	Gode råd ved bruk av handverkar og oversikt over rettane dine finn du på forbrukerportalen.no.
205	Kan eg føre opp mindre bygg (for eksempel ein garasje) utan å søkje om byggjeløyve?
206	Du kan gjennomføre mindre tiltak på bygd eigedom dersom naboar er varslet, og dei ikkje krev at du skal søkje om løyve.
207	Du må òg sende melding om tiltaket til kommunen.
208	Dei  har 3 veker på seg til å eventuelt krevje at du søkjer om byggjeløyve.
209	Sjå § 86 a i plan- og bygningslova.
210	Dødsfall.
211	Har eg rett til fri frå arbeid for å gå i gravferd?
212	Det er ingen lovbestemt rett til fri frå arbeidet ved gravferd.
213	Dei lovbestemte rettene til fri frå arbeid finn du i kapittel 12 i arbeidsmiljøloven, Rett til permisjon.
214	Fri frå arbeidet i samband med gravferd må derfor enten vere avtalefestet i tariffavtale eller lokalt permisjonsreglement, eller avtalast direkte med arbeidsgjevar.
215	Kvar finn eg informasjon om gravferdsseremoniar?
216	Informasjon om gravferd i regi av Den norske kyrkje finn du på kyrkja.no.
217	Ønskjer du ein gravferdsseremoni utan religiøst innhald, kan du velje humanistisk gravferd.
218	Kvar kan eg få kopi av ein dødsattest?
219	For å få kopi av ein dødsattest kan du kontakte tingretten / byskrivaren for kommunen vedkommande budde i..
220	Du finn meir informasjon om meldingsgangen ved dødsfall på nettsidene til Statistisk sentralbyrå.
221	Erstatningsordningar.
222	Kva ansvar har eg som forelder viss barnet mitt gjer skade på andres eigedom?
223	Barn og unge under 18 år pliktar å erstatte skade som dei volder forsettleg eller uaktsamt.
224	Foreldre svarer for skade med inntil kr 5 000 for kvar enkelt skadevolding.
225	Dei fullstendige reglane om dette finn du i lov om skadeserstatning.
226	Kvar finn eg invaliditetstabellen?
227	Arbeids- og inkluderingsdepartementets invaliditetstabell er ein del av Forskrift om menerstatning ved yrkesskade.
228	Etablering.
229	Kvar kan eg få informasjon om etablering av eigen bedrift?
230	Du finn informasjon om å starte eigen bedrift i Etablerarguiden frå Bedin.
231	For å få hjelp på direkten kan du kontakte Narviktelefonane på telefon 800 33 840 eller på nettprat.
232	Du finn svar på dei vanlegaste spørsmåla om reglar for å starte og drive eigen bedrift på hjelp til regelverk på altinn.
233	Finner du ikkje svar på nettsidene, kan du sende spørsmål på e-post.
234	Familie.
235	Kor store utgifter har ein familie til mat og klede?
236	I SIFOs standardbudsjett finn du kor store dei alminnelege forbruksutgiftene er for ulike typar hushaldningar.
237	Her er det f.eks. ei oversikt over kor store utgifter ein må rekne med til mat og drikke, klede og sko for barn og unge i ulike aldrar.
238	Kor finn eg adresse og telefonnummer til konfliktrådet ?
239	Du finn eit oversyn over konfliktråda i landet på nettsidene til konfliktrådet .
240	Alle kan ta kontakt med konfliktrådet for å få hjelp og rettleiing .
241	Tenesta er gratis , og ho blir tilbydd i alle kommunane i landet .
242	Det er uforpliktande for dei som tek kontakt , og konfliktrådet har teieplikt .
243	Konfliktrådet hjelp å løyse tvister ved megling .
244	Nabokonfliktar , familietvistar og saker knytta til arbeidstilhøve , underslag , arv og skifte er døme på saker konfliktrådet kan hjelpe med .
245	Korleis finn eg kontaktinformasjon til familiekontoret?
246	Dersom du bor i Oslo, kan du finne ut kva familiekontor du hører inn under ved å sjå i denne oversikta frå fylkesmannen.no.
247	Bor du andre stader i landet, kan du søkje i denne lista frå bufdir.no.
248	Flytte.
249	Kven har plikt til å melde flytting?
250	Alle som flytter innan kommunen, mellom norske kommunar, eller til Noreg frå utlandet eller til utlandet, plikter å gje melding til folkeregisteret.
251	Folkeregisteret er ein del av skattekontoret.
252	Alle i familien eller husstanden må melde flytting.
253	Det gjelder spesielle reglar blant anna for skoleelevar, studentar, vernepliktige og einslege pendlarar.
254	Ta kontakt med skattekontoret for å få informasjon.
255	Flytter du frå Noreg til eit anna nordisk land, skal du melde dette direkte til folkeregisterstyringsmakta i innflyttingslandet.
256	Du treng ikkje lenger melde utflytting til det norske folkeregisteret.
257	Alle som stiller sitt husvære til disposisjon for andre, skal melde frå om dei som flytter til eller frå husværet.
258	Dersom du har forsikra deg om at den som flytter sjølv har levert flyttemelding, treng du ikkje melde frå.
259	Du finn meir informasjon om å melde flytting på skatteetaten sine nettsider.
260	Der finn du òg skjema og lenke til levering av flyttemelding på nett.
261	Kvar finn eg informasjon om flytting i Norden?
262	Internettportalen www.hallonorden.org har informasjon til dei som skal flytte til eit anna nordisk land.
263	Portalen vender seg både til privatpersonar, næringsliv og styresmakter.
264	På Hallo Norden finn du blant anna huskeliste ved flytting i Norden og oversikt over offentlege styresmakter som arbeider med flyttespørsmål.
265	Du kan òg sende spørsmål til Hallo Norden.
266	Den nordisk trygdeportalen, www.nordsoc.org, gjev informasjon om trygdereglane for personar som bur, arbeider eller studerer i eit anna nordisk land.
267	Du finn informasjon om kva lovreglar som vedkjem deg i kva land i ulike situasjonar og kva trygdeytingar du kan ha rett til.
268	Nordisk ministerråd står bak Hallo Norden-portalen, mens trygdeorgana i dei nordiske landa har laga trygdeportalen.
269	Kan eg ha ulik bustadadresse og postadresse i folkeregisteret?
270	Ja, det kan du.
271	Den beste måten å få ordna dette på, er å sende eit vanleg brev (ikkje flyttemelding) til folkeregisteret ved skattekontoret.
272	Skriv kva postadresse du ønskjer oppført, og forklar at du held fram med den bustadadressa du alt har.
273	Korleis kan eg registrere meg som pendlar?
274	Du reknast som pendlar når du på grunn av jobb må pendle mellom heim og bustad på arbeidsstaden.
275	For å bli vurdert som pendlar må du i tillegg til å sende flyttemelding legge ved ei grunngjersle for at du skal vere registrert som pendlar.
276	Flyttemeldinga skal sendast til skattekontoret ditt (folkeregisteret er ein del av skattekontoret).
277	Les meir om pendlarar i brosjyren frå skatteetaten.
278	Skattekontoret kan gje nærare informasjon.
279	Kvar får eg tak i bustadbevis?
280	Treng du bustadbevis, f.eks. for å bekrefte sambuarskap eller butid i Noreg, kan du tinge dette frå skattekontoret.
281	Kvar melder eg flytting?
282	Du kan melde flytting over Internett eller levere flyttemelding på papir.
283	Flyttemelding på papir skal sendast til folkeregisteret som er ein del av skattekontoret.
284	Alle som flytter innan kommunen, mellom norske kommunar, eller til Noreg frå utlandet eller til utlandet, plikter å sende flyttemelding.
285	Du må sende melding til skattekontoret innan 8 dagar etter flytting.
286	På nettsidene til skatteetaten finn du meir informasjon om flytting og blankett for melding om flytting.
287	Forbrukar.
288	Finst det offentlege register over kredittopplysingar om privatpersonar?
289	Det finst ikkje offentlege register over betalingsmerknader om privatpersonar.
290	Kredittvurdering av privatpersonar blir utført av private firma.
291	Det er berre det firmaet som har utført kredittvurderinga som kan bruke opplysningane, og ein skal få skriftleg melding kvar gang opplysningane blir brukt.
292	Det er det aktuelle firmaet som òg kan rette opp feilaktige opplysningar.
293	Du finn ei liste over firma som har konsesjon til å drive kredittopplysningsverksemd på nettsidene til Datatilsynet.
294	Du kan finne meir informasjon i spørsmål og svar om kredittopplysing på Datatilsynet sine nettsider.
295	Der finn du òg bransjenorma for inkasso som Norske Inkassobyråers Forening har laga.
296	Har eg rett til å få bytt inn ei gåve eg har fått?
297	Byterett er ikkje regulert ved lov.
298	Retten til byte kan ein enten avtale ved kjøpet, eller retten følgjer av sedvane eller annan praksis i bransjen.
299	I ein relativt kort periode etter jul er det sedvane å gje byterett for dei fleste varer.
300	Sjølv om det elles er sedvane for byterett, må du godta at vara ikkje kan bytast dersom du blir informert om dette ved kjøpet.
301	At vara ikkje kan bytast, kan gå fram av emballasjen, oppslag i butikken eller på annan måte.
302	Det kan vere lurt å be om eit bytekort når du handlar, uansett om det er sedvane for byterett.
303	Du kan dermed unngå problem i ettertid.
304	Du kan byte vare mot vare.
305	Vara som du ønskjer å byte må vere ubrukt og utan skader.
306	Dersom du ønskjer å byte vara, bør du gå tilbake til butikken så snart som mulig.
307	Som hovudregel må vara bytast i same butikk / kjede som ho er kjøpt.
308	Seljaren kan nekte deg å byte varer som er kjøpt til ordinær pris i varer på sal eller på tilbod.
309	På nettsidene til Forbrukarrådet, forbrukerportalen.no, finn du informasjon om kva rettar du har ved byte av varer.
310	Her finn du òg lenker til lover og reglar på dette området.
311	Viss det viser seg at du har kjøpt ei vare som har manglar, har du rettar etter forbrukarkjøpsloven.
312	Då har du rett til å få prisavslag, ny vare eller få heva kjøpet, avhengig av om mangelen er vesentleg eller ikkje.
313	Du kan òg krevje at seljaren reparerer vara utan kostnader for deg.
314	Seljaren har elles rett til å prøve å reparere vara før han gjev deg ei ny.
315	Les om varer med manglar på nettsidene til Forbrukarrådet.
316	Her finn du òg informasjon om dine rettar ved kjøp via postordre, telefon, Internett m.m..
317	Kva er rentesatsen for morarenta?
318	Rentesatsen for morarenta (renta ved forsinka betaling) er frå 1. januar 2009 fastsett til 8,25 prosent.
319	Morarenta er ei strafferente du kan bli kravd for viss du betaler rekningane dine for seint.
320	Les meir om morarenta på nettsidene til Finansdepartementet.
321	Her finn du òg ein kalkulator for utreking av morarenta.
322	Forsinkelsesrenteloven finn du på Lovdata.
323	Det er Finansdepartementet som kvart halvår fastset rentesatsen, med verknad frå 1. januar og 1. juli høvesvis.
324	Satsen skal vere Noregs Banks styringsrente, tillagt minst 7 prosentpoeng.
325	Noreg følgjer med dette opp eit EU-direktiv om forsinka betaling.
326	Eg får uønskt reklame på e-post.
327	Kva kan eg gjere for å stoppe dette?
328	Frå 1. februar 2005 ble det forbode å sende ut reklame til fysiske personar via e-post utan å innhente samtykke frå mottakaren på førehand.
329	Får du slik uønskt reklame frå næringsdrivande i Noreg kan du melde frå til Forbrukarombodet.
330	Marknadsføringsloven har òg tidlegare slått fast at det er forbode å sende e-post til forbrukarar utan samtykke.
331	Omgrepet fysiske personar er innført for at ein òg skal få stoppa e-postreklame til individuelle e-postadresser hjå arbeidstakarar og næringsdrivande.
332	Tekst- og multimediemeldingar til mobiltelefon (SMS og MMS) er òg omfatta av dette regelverket.
333	På nettsidene til Forbrukarombodet kan du finne informasjon om regelverket.
334	Les òg § 2 b i marknadsføringsloven eller kontakt Forbrukarombodet viss du ønskjer meir informasjon.
335	Kan eg få sperra tilgangen til spel m.m. på barnas telefon?
336	Frå 1. juli skal alle teleselskap tilby sperreordningar til sine kundar.
337	Dette betyr at alle kan blokkere eller avgrense tilgangen til fellesfakturerte innhaldstenester, slik som ringetonar, spill og å ringe utvalde nummer.
338	Du finn meir informasjon om sperreording på telefonabonnement på Forbrukarrådet sine nettsider.
339	Dersom du mottar mobile innhaldstenester som du ikkje har tinga, kan du klage.
340	På Forbrukarombodet sine nettsider kan du lese om korleis du skal gå fram.
341	Der er Brukarklagenemnda som er klageorgan i slike saker.
342	Kven skal eg kontakte for å endre oppføringa i telefonkatalogen?
343	Ta kontakt med Eniro Noreg AS for å få endre oppføringa i telefonkatalogen, enten via nettsidene eller på telefon 815 44 448.
344	Kan eg reservere meg mot å få telefonkatalogen i papirformat?
345	Ja, du kan reservere deg mot telefonkatalogen på nettsidene til Eniro Noreg AS, som er Telenor sin offisielle katalogutgjevar.
346	Kor stor er inkassosatsen?
347	Frå 1. januar 2009 er inkassosatsen 590 kr.
348	Les meir om rettane dine ved inkasso på Forbrukarrådet sine nettsider.
349	Kor store utgifter har ein familie til mat og klede?
350	I SIFOs standardbudsjett finn du kor store dei alminnelege forbruksutgiftene er for ulike typar hushaldningar.
351	Her er det f.eks. ei oversikt over kor store utgifter ein må rekne med til mat og drikke, klede og sko for barn og unge i ulike aldrar.
352	Korleis får eg retta opp i feilaktige kredittopplysingar om meg?
353	Kredittvurdering av privatpersonar blir utført av private firma.
354	Du må derfor kontakte det aktuelle firmaet for å få korrigert opplysningane.
355	Du finn ei liste over firma som har konsesjon til å drive kredittopplysningsverksemd på Datatilsynet sine nettsider.
356	Sjå òg spørsmål og svar om kredittopplysing på Datatilsynet sine nettsider.
357	Korleis kan eg finne fram til godkjente fagfolk når eg treng handverkar?
358	Godkjente handverkarar med meisterbrev kan du finne ved å søkje i Mesterregisteret.
359	På forbrukarsidene til mesterbrev.no får du tips om val av handverkar og informasjon om kva meisterbrev er.
360	Gode råd ved bruk av handverkar og oversikt over rettane dine finn du på forbrukerportalen.no.
361	Korleis kjem eg i kontakt med Forbrukarrådet?
362	Du kan ringe forbrukartelefonen, sende e-post eller ta kontakt med eit av regionkontora til Forbrukarrådet.
363	På nettsidene finn du klageguide, informasjon om rettane dine ved kjøp og varer og tenester, framlegg til utforming av kontraktar med meir.
364	Kvar finn eg landkodene eg treng når eg skal ringe til utlandet?
365	På Gule Sider finn du ei oversikt over landkodene du treng når du skal ringe til utlandet.
366	Du ringer til utlandet ved å taste 00 + landkode + retningsnummer + nummeret du vil ringe.
367	Kvar kan eg reservere meg mot reklame og telefonsal?
368	Du kan reservere deg mot adressert reklame og telefonsal i Reservasjonsregisteret ved Brønnøysundregistra.
369	Reserver deg via nettet eller telefonnummer 75 00 75 03.
370	For å unngå uadressert reklame må du fylle ut eit skjema på postkontoret.
371	Då får du ein gul klistrelapp til å sette på postkassen.
372	Kontakt Posten på telefonnummer 810 00 710 dersom du ønskjer meir informasjon.
373	Kven skal eg ringe når det er feil på telefonen min?
374	Ta kontakt med det teleselskapet du er abonnent hos.
375	Abonnentar som er tilknytt Telenor sitt fastnett, skal melde feil på telefonnummer 145.
376	Du finn ei oversikt over Telenor sine servicetelefonar her.
377	På nettsidene til Post- og teletilsynet finn du ei oversikt over registrerte tilbydarar av offentleg telenett og offentleg teleteneste.
378	Må eg betale toll av gåver eg får frå utlandet via posten?
379	Sendingar frå utlandet med gåver mellom privatpersonar er toll- og avgiftsfrie så lenge verdien av sendinga er under 1000 kr..
380	Men sendingar med restriksjonar eller særavgifter (for eksempel tobakksvarer eller alkoholhaldige drikkevarer) må fortollast på vanleg måte.
381	For varer frå utlandet er grensa for toll- og avgiftsfritak 200 kr. Les meir om fortolling av sendingar til privatpersonar på Posten sine nettsider.
382	Foreldre og barn. Har eg rett til permisjon ved tilvenning av barn i barnehage eller skole?
383	Det er ingen lovbestemt rett til fri frå arbeidet ved tilvenning av barn i barnehage eller skole.
384	Dei lovbestemte rettane til fri frå arbeid finn du i kapittel 12 i arbeidsmiljøloven, Rett til permisjon.
385	Fri frå arbeidet i samband med skolestart eller oppstart i barnehage må derfor enten vere avtalefest i tariffavtale eller lokalt permisjonsreglement, eller det kan avtalast direkte med arbeidsgjevar.
386	Vil du vite meir om reglar om permisjon og rett til fri frå arbeidet etter arbeidsmiljøloven, kan du kontakte Arbeidstilsynet sin svarteneste på telefon 815 48 222.
387	Har eg rett til å vere heime med eit sjukt barn?
388	Den enkelte arbeidstakar har rett på opptil 10 dagar permisjon med løn pr. år til og med det året barnet fyller 12 år.
389	Dersom du er aleine om omsuta for barnet, har du rett på opptil 20 dagar.
390	Har du fleire enn to barn, har du rett på opptil 15 dagar.
391	Du kan ha utvida rettar om barnet er kronisk sjukt.
392	Reglane finst i arbeidsmiljøloven § 12-9 og folketrygdloven § 9-6.
393	Kva ansvar har eg som forelder viss barnet mitt gjer skade på andres eigedom?
394	Barn og unge under 18 år pliktar å erstatte skade som dei volder forsettleg eller uaktsamt
395	Foreldre svarer for skade med inntil kr 5 000 for kvar enkelt skadevolding.
396	Dei fullstendige reglane om dette finn du i lov om skadeserstatning.
397	Korleis finn eg ut kva eg skal betale i barnebidrag?
398	Du finn informasjon om barnebidrag, inntektsgrenser, bidragsforskott og kva som ligger til grunn for satsane på Nav.no.
399	Her kan du òg sjølv rekne ut bidraget.
400	Satsane for fastsetjing av barnebidrag blir justert 1. juli kvart år.
401	Les òg om fastsetjing av barnebidrag på nettsidene til Barne- og likestilingsdepartementet.
402	Ta kontakt med det lokale Nav-kontoret viss du treng meir informasjon eller hjelp til utregning.
403	Det er innkrevjingssentralen hjå Arbeids- og velferdsetaten som står for innkrevjing og formidling av barnebidraget.
404	Kvar finn eg satsane for barnetrygd og kontantstønad?
405	Du finn satsane for barnetrygd og kontantstønad på arbeids- og velferdsetaten sine nettsider, www.nav.no.
406	Kvar kan eg finne informasjon om au pair-ordninga?
407	UDI har informasjon om au pair-ordninga på nettsidene sine.
408	er finn du blant anna informasjon om kven som kan få arbeidsløyve, krav til vertsfamilien og korleis ein kan søkje.
409	u pairen skal ha ein skriftleg arbeidsavtale som regulerer arbeidstida og gjev au pairen visse rettar, som rett til minimumslønn og høve til å delta i norskopplæring betalt av vertsfamilien.
410	Les meir om dette i eit rundskriv frå UDI.
411	Forvalting og styringsverk.
412	Kva er dei korrekte fargene på det norske flagget?
413	Fargekodane for det norske flagget ved trykk på papir er i Pantone fargesystem : Raud : PMS 032 U Blå : PMS 281 U Ved bruk av av NCS-kodar svarer dette til Raud PMS 032 : S 0570-Y90R eller S 1070-Y90R Blå PMS 281 U = S 5040-R70B eller S
414	Kva er skilnaden på avgift og gebyr?
415	Avgifter er indirekte skattar som vert pålagt innanlandsk omsetting og import av varer og tenester.
416	Ei avgift kan vere generell slik som meirverdiavgifta, eller ho kan berre gjelde visse varer og tenester, sokalla særavgifter.
417	Ved å betale ein indirekte skatt (ei avgift), får ein ingen direkte rettar til motyting i form av ei bestemt vare eller teneste.
418	Dette til skilnad frå eit gebyr, som er ei betaling for ei offentleg eller privat utført teneste.
419	For offentlege tenester har ein normalt som føresetnad  at inntektene frå gebyra ikkje skal overstige kostnaden ved å framskaffe tenesta.
420	Kvar får eg tak i stortingsmeldingar, NOU-er og brosjyrar?
421	Offentlege publikasjonar frå Stortinget og regjeringa, særtrykk av lover m.m. kan du få kjøpt hos Fagbokforlaget, avdeling for offentlege publikasjonar, telefon 55 38 66 00, e-post offpub@fagbokforlaget.no.
422	For å tinge brosjyrar må du ta kontakt med den etaten som gjev ut brosjyren.
423	Kontaktinformasjon til etatane finn du på www.norge.no.
424	Offentlege etatar kan tinge brosjyrar og publikasjonar frå servicesenteret i Departementa, telefon 22 24 20 00, e-post publikasjonsbestilling@dss.dep.no.
425	Kva land er med i EØS-avtalen?
426	EØS-avtalen omfattar EU-landa og EFTA-landa Noreg, Island og Liechtenstein.
427	EØS gjev Noreg og nordmenn dei same rettar og plikter som andre EØS-land og deira borgarar når det gjeld handel med varer, investeringar, bank- og forsikring, kjøp og sal av tenester, og rett til å ta arbeid, studere og bo i an
428	På europaportalen.no kan du lese meir om å leve i EØS. Kva land er med i Schengen-området?
429	I 2009 omfattar Schengen-avtalen følgjande 25 europeiske land : Belgia, Danmark, Estland, Finland, Frankrike, Hellas, Island, Italia, Latvia, Litauen, Luxemburg, Malta, Nederland, Noreg, Polen, Portugal, Slovakia, 
430	Liechtenstein og følgjande EU-land er foreløpig ikkje omfatta av Schengen-samarbeidet : Bulgaria, Irland, Kypros, Romania og Storbritannia.
431	Norske borgarar bør ta med pass òg på reiser innanfor Schengen-området, idet passet er det einaste dokumentet som tilfredsstiller internasjonale krav til identifikasjonspapir.
432	Schengen-landa samarbeider mellom anna om grensekontroll og overvaking av områdets ytre grenser.
433	Du kan lese meir om Schengenavtalen på nettsidene til den norske EU-delegasjonen.
434	Kva land er medlemmer i EU?
435	Frå og med 1. januar 2007 har EU 27 medlemsland: Belgia, Frankrike, Tyskland, Italia, Luxemburg, Nederland, Danmark, Irland, Storbritannia, Hellas, Portugal, Spania, Austerrike, Finland, Sverige, Kypros, Tsjekkia, 
436	Kva land har euro som valuta?
437	Euro er pr. januar 2009 innført som valuta i 16 EU-land : Belgia, Finland, Frankrike, Hellas, Irland, Italia, Kypros, Luxemburg, Malta, Nederland, Portugal, Slovakia, Slovenia, Spania, Tyskland og Austerrike.
438	I tillegg er euro òg offisiell valuta i Andorra, Monaco, San Marino og Vatikanstaten.
439	Du kan lese meir om euro på EU-kommisjonen sine nettsider ( engelsk ).
440	Kvar finn eg oversikt over kommunenumra?
441	Du finn ei oversikt over kommunenummer på Kommunenøkkelen.
442	På Noreg.no finn du kommunenummeret til dei enkelte kommunane og fylkeskommunane ved å klikke på namnet.
443	Kvar finn eg satsane for arbeid i offentlege råd og utval?
444	Du finn satsane for godtgjersle til leiar, medlemmer og sekretærar i statlege utval i Statens personalhandbok.
445	Dei tidlegare sentralt fastsette satsane for utvalsgodtgjersle er opphevt og erstatta med rettleiande satsar.
446	Det er egne rettleiande satsar for sjølvstendige næringsdrivande.
447	Statens personalhandbok finst både i trykt og i elektronisk form.
448	Den elektroniske utgåva er ein del av Odin-tenesta, og er gratis for alle brukarar.
449	Kvar kan eg finne ei oversikt over flagg- og heilagdagar i Noreg?
450	Du finn ei oversikt i heftet Minifakta om Noreg på nettsidene til Statistisk sentralbyrå.
451	Sjå òg Lov om 1. og 17. mai som høgtidsdagar og Lov om heilagdagar og heilagdagsfred.
452	Desse lovene lister opp dei heilagdagane vi har i landet.
453	På Utanriksdepartementet sine nettsider finn du ei oversikt over offisielle flaggdagar.
454	Kven har plikt til å flagge på offisielle flaggdagar?
455	Statlege verksemder skal flagge på dei offisielle flaggdagane.
456	Det er ingen lovpålagt plikt for kommunale eller fylkeskommunale verksemder å flagge, men det er vanleg at dei òg gjer det.
457	Privatpersonar har ingen plikt til å flagge.
458	Les meir om flagging i 'forskrift vedrørande bruk av statsflagget og handelsflagget'.
459	Kven kan svare på spørsmål om bruk av flagget?
460	For å få svar på spørsmål om bruk av flagget kan du ta kontakt med diplomatseksjonen i avdeling for kultur, noregsfremme og protokoll i Utanriksdepartementet.
461	På nettsidene deira finn du òg ei oversikt over offisielle flaggdagar.
462	Du finn òg informasjon i 'forskrift vedrørande bruk av statsflagget og handelsflagget'.
463	Kor mange er tilsette i staten?
464	129 105 personar var tilsette i det statlege tariffområdet i 2006.
465	Dette talet finn du i brosjyra Lommestatistikk for statsforvaltninga 2007 som blant anna inneheld talet på tilsette frå 1993 til 2006, prosentdel kvinner, aldersfordeling, sjukefråver, lønn, talet på leiarar, osb.
466	Statistikken omfattar alle statlege verksemder der arbeidstakarane får lønns- og arbeidsvilkår fastsett etter statens lønnsregulativ.
467	Statistikken omfattar ikkje tilsette i statlege føretak, statlege aksjeselskap, statlege stiftingar og andre organisasjonar som staten eig.
468	Tala omfattar i hovudsak heller ikkje statlege toppleiarar og dommarar.
469	Kva tid startar sommartida?
470	Sommartida startar kl. 02.00 siste søndag i mars.
471	Då skal klokka stillast ein time fram, frå 02.00 til 03.00.
472	Med sommartid meiner ein den perioden av året då klokka skal stillast ein time fram i forhold til resten av året.
473	Noreg er gjennom EØS-avtalen knytt opp til EU sitt regelverk på dette området.
474	Les meir i forskrift om sommartid.
475	Sommartida tar slutt kl. 03.00 siste søndag i oktober.
476	Då skal klokka stillast ein time tilbake, altså frå 03.00 til 02.00.
477	Har du problem med å huske kva veg klokka skal stillast?
478	Ein god hugseregel - klokka skal alltid stillast mot næraste sommar.
479	Skal flagget på heil eller halv stong når det er gravferd og offisiell flaggdag på same dag?
480	Det er ikkje noko regelverk som gjev svar på dette spørsmålet.
481	Det blir i slike tilfelle opp til leiinga ved institusjonen eller den statlege verksemda å avgjere kva som blir det vektigaste.
482	Og for f.eks. ein sjukeheim vil truleg omsynet til den avdøde vege tyngst.
483	Så lenge ein flaggar enten på heil eller halv stong, gjer ein ikkje noe galt.
484	Treng de meir råd om flagging, kan de kontakte diplomatseksjonen i avdeling for kultur, noregsfremme og protokoll i Utanriksdepartementet.
485	Fri rettshjelp.
486	Kvar kan eg få informasjon om fri rettshjelp?
487	Fri rettshjelp betyr at staten heilt eller delvis kan dekkje utgiftene til advokathjelp.
488	Treng du fri rettshjelp, kan du kontakte advokat, Fylkesmannan i fylket ditt eller domstolane.
489	Du finn informasjon om fri rettshjelp på nettsidene til Fylkesmannan og på Rettsrad.no.
490	Lov om fri rettshjelp finn du på Lovdata.no.
491	Fri rettshjelp omfattar både fritt rettsråd og fri saksførsel.
492	Fritt rettsråd er rettleiing og hjelp i juridiske spørsmål utanfor rettargang, for eksempel utforming av søknader og klagar og korrespondanse med motpart.
493	Rettsråd omfattar òg rein rådgjeving frå advokat.
494	Fri sakførsel er rettshjelp i saker som går for domstolane.
495	I noen saker kan du få fri rettshjelp uavhengig av inntekt og formue.
496	I andre saker er det eit vilkår at du er under visse inntekts- og formuesgrenser.
497	Fritid.
498	Er det lov å brenne bråte?
499	Den enkelte kommune har fullmakt til å tillate eller forby utandørs brenning eller brenning av avfall i småomnar.
500	Kommunen kan lage lokale forskrifter der slik brenning ikkje er tillate i heile eller i delar av kommunen.
